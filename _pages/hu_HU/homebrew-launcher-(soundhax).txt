---
title: "Homebrew Launcher (Soundhax)"
---

{% include toc title="Tartalomjegyzék" %}

### Fontos tudnivalók

A Homebrew Launcher több különböző belépési ponttal rendelkezik (módszerrel az elindítására).

A Soundhax (ha a Homebrew Launcherrel használjuk) kompatibilis a 9.0.0-s verziótól egészen 11.3.0-ig az EUR, JPN, KOR, és USA régiókban.

Bizonyosodj meg róla, hogy az eszközödön engedélyezve van a vezeték nélküli kapcsolat (Wireless Communication), ugyanis az udsploit-nak (amit a következő oldalon használunk) szüksége lesz rá, és néhány készülék (a New 3DS, a New 2DS, és az Old 2DS) esetében az nem állítható a Homebrew Launcher-ből. Elég, ha engedélyezve van a vezeték nélküli kapcsolat; nem kell hozzáférési ponthoz kapcsolódni.

### Amire szükséged lesz

* A [Soundhax](http://soundhax.com) legújabb kiadása *(a régiódnak, készülékednek és rendszer verziódnak megfelelő változat)*
  + Ha a Soundhax a böngésződben nem lejátszható videónak tűnik, nyomj Ctrl+S vagy Cmd+S gombokat a gépedre mentéséhez
* A [SafeB9SInstaller](https://github.com/d0k3/SafeB9SInstaller/releases/latest) legújabb kiadása
* A [boot9strap](https://github.com/SciresM/boot9strap/releases/download/1.4/boot9strap-1.4.zip) legújabb kiadása
* A [safehax](https://github.com/TiniVi/safehax/releases/latest) legújabb kiadása *(a`.3dsx` fájl)*
* A [udsploit](https://github.com/smealum/udsploit/releases/latest) legújabb kiadása
* Az [Luma3DS](https://github.com/LumaTeam/Luma3DS/releases/latest) legújabb verziója
* Az [otherapp payload](https://smealum.github.io/3ds/#otherapp) *(a készüléked verziójának és régiójának megfelelő változat)*

### Lépések

1. Kapcsold ki a készüléked
1. Helyezd az SD kártyád a számítógépbe
1. Hozz létre egy mappát `3ds` néven az SD kártyád gyökerében, ha még nem létezik ilyen
1. Másold a Soundhax `.m4a` fájlját az SD kártyád gyökerébe
1. Másold az otherapp payloadot az SD kártyád gyökerébe, majd nevezd át `otherapp.bin` névre
1. Másold át a `boot.firm` és `boot.3dsx` fájlt a Luma3DS `.zip`-ből az SD kártya gyökerébe
1. Hozz létre egy mappát `boot9strap` néven az SD kártya gyökerében
1. Másold át a `boot9strap.firm` fájlt és a `boot9strap.firm.sha` fájlt a boot9strap `.zip` fájlból az SD kártyád `/boot9strap/` mappájába
1. Másold a `safehax.3dsx`-et az SD kártyád `/3ds/` mappájába
1. Másold a `udsploit.3dsx`-et az SD kártyád `/3ds/` mappájába
1. Másold a `SafeB9SInstaller.bin` fájlt a SafeB9SInstaller `.zip`-ből az SD kártyád gyökerébe, majd nevezd át a `SafeB9SInstaller.bin`-t `safehaxpayload.bin`-re

    ![]({{ "/images/screenshots/hblsoundhax-root-layout.png" | absolute_url }})
    {: .notice--info}

1. Tedd vissza az SD kártyád a készülékedbe
1. Kapcsold be a készülékedet
1. Indítsd el a Nintendo 3DS Sound-ot

    ![]({{ "/images/screenshots/soundhax-welcome.png" | absolute_url }})
    {: .notice--info}

1. Ha ezelőtt még sohasem indítottad el a Nintendo 3DS Sound-ot, és a madár ikon elkezd tippeket adni, lépkedj végig a tippeken, zárd be a szokásos módon az alkalmazást, majd nyisd meg újra
  + Ebben az esetben, ha azonnal indítanánk a Soundhax-et, minden egyes alkalommal megjelennének ezek a tippek a Nintendo 3DS Sound indításánál mindaddig, amíg nem végeznénk
1. Válaszd a `/SDCARD` mappát, majd játszd le a "<3 nedwill 2016" nevű hangfájlt
  + Ez lehet, hogy csak sokadjára fog működni
  + Ha lefagyna, kényszerítsd leállásra a konzolt a bekapcsológomb lenyomva tartásával, majd próbálkozz újra
  + Ha piros képernyőt kapsz, bizonyosodj meg róla, hogy a `boot.3dsx` fájlt (a Homebrew Launchert) az SD kártyád gyökerébe másoltad

    ![]({{ "/images/screenshots/soundhax-launch.png" | absolute_url }})
    {: .notice--info}

1. Ha az exploit sikeres volt, a készülékednek ezt követően be kell töltenie a Homebrew Launchert

    ![]({{ "/images/screenshots/homebrew-launcher.png" | absolute_url }})
    {: .notice--info}

___

### Továbblépés a [Boot9strap telepítésére (SafeB9SInstaller)](installing-boot9strap-(safeb9sinstaller))
{: .notice--primary}
