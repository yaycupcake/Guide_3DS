---
title: "ntrboot"
---

{% include toc title="Tartalomjegyzék" %}

Ha a flashkártyád gyárilag flashelve van az ntrboot-tal (vagy már magad ráflashelted), ugorhatsz a [boot9strap telepítése (ntrboot)](installing-boot9strap-(ntrboot)) című útmutatóra, amiben megtudhatod, hogyan kell használni.
{: .notice--success}

### Fontos tudnivalók

Ahhoz, hogy ntrboot segítségével telepíthesd a boot9strap-et, szükséged lesz egy azt támogató NDS / DSi flashkártyára, amire ráflashelheted az ntrbootot. Megjegyzendő, hogy néhány ilyen flashkártyát már gyárilag ntrboot-tal flashelve árulnak.

Míg az ntrboot exploit működése nem függ a rendszerverziótól, az ntrboot flashelő (ami az exploitot a kártyára telepíti) igen. Ez azt jelenti, hogy attól függően, hogy a flashkártyád milyen verziókat és készülékeket támogat, csak bizonyos módszerek lehetnek elérhetőek számodra.

Vedd figyelembe, hogy a "Time Bomb"-bal rendelkező kártyák nem lesznek képesek `.nds` fájlok futtatására, ha észlelik, hogy a rendszeridő meghaladja a flashkártya firmware-je által meghatározott értéket. Ennek megkerülésére az egyik módszer a rendszeridő korábbi dátumra állítása.

| Flashkártya neve | Jelenlegi ár | "Time Bomb"? | 3DS verziók? | DSi verziók? | Megjegyzések |
|-|-:|:-:|:-:|:-:|-|
| [**R4i-SDHC B9S** (r4i-sdhc.com)](http://www.nds-card.com/ProShow.asp?ProID=574) | $15.99 | September 3, 2024 | ALL | ALL | **Comes pre-flashed with ntrboot**; can be flashed back to an NDS flashcart. |
| [**R4i Gold 3DS Plus** (r4ids.cn)](http://www.nds-card.com/ProShow.asp?ProID=575) | $19.99 | No | ALL | ALL | **Comes pre-flashed with ntrboot** ([internal switch to switch between ntrboot and NDS modes]({{ "/images/screenshots/r4i-gold-3ds-plus.png" | absolute_url }})); do not manually flash with ntrboot. |
| [**Acekard 2i**](http://www.nds-card.com/ProShow.asp?ProID=160) | $20.99 | Nem | <= 4.3.0 | <= 1.4.4 | |
| [**DSTT** (ndstt.com)](http://www.nds-card.com/ProShow.asp?ProID=157) | $9.99 | No | None | None | Only models with [certain flash chips](https://gist.github.com/aspargas2/fa2a70aed3a7fe33f1f10bc264d9fab6) are compatible with ntrboot. |
| [**R4i Gold 3DS** (r4ids.cn)](http://www.nds-card.com/ProShow.asp?ProID=149) | $19.99 | No | ALL | ALL | All carts are compatible. |
| [**R4i-SDHC 3DS RTS** (r4isdhc.com)](http://www.nds-card.com/ProShow.asp?ProID=146) | $13.99 | 1.85b: September 3, 2024 | ALL | ALL | |
| [**R4iSDHC GOLD Pro 20XX** (r4isdhc.com)](http://www.nds-card.com/ProShow.asp?ProID=490) | $9.99 | 4.0b: September 3, 2024 | ALL | ALL | Only r4isdhc **.com** carts marked with a year between 2014 and 2020 are compatible. |
| [**R4iSDHC RTS LITE 20XX** (r4isdhc.com)](http://www.nds-card.com/ProShow.asp?ProID=450) | $13.99 | 4.0b: September 3, 2024 | ALL | ALL | Only r4isdhc **.com** carts marked with a year between 2014 and 2020 are compatible. |
| **R4iSDHC Dual-Core 20XX** (r4isdhc.com) | | 4.0b: September 3, 2024 | ALL | ALL | Only r4isdhc **.com** carts marked with a year between 2014 and 2020 are compatible. |
| **Ace3DS X** | | Nem | MIND | MIND | **ntrboot-tal gyárilag flashelve** (külső kapcsolóval váltogatható az ntrboot ("3DS") és az NDS mód); ne flasheld kézileg ntrboot-tal. |
| **Ace3DS Plus** | | Nem | MIND | MIND | |
| **Gateway Blue** | | nem | 4.1.0 - 4.5.0 | MIND | |
| **Infinity 3 R4i** (r4infinity.com) | | No | ALL | ALL | |
| **R4 3D Revolution** | | Nem | Semelyik | Semelyik | |
| **R4i Ultra** (r4ultra.com) | | No | <= 4.3.0 | ALL | |
| **R4i-SDHC 3DS RTS Deluxe Edition** | | Unknown | ALL | ALL | Only the Deluxe Edition with the blue sticker is compatible. |

  ![]({{ "/images/screenshots/ntrboot-flashcarts.png" | absolute_url }})
  {: .notice--info}

Bizonyosodj meg róla, hogy a flashkártyád képes az `.nds` fájlok futtatására, mielőtt továbbmész. Néhány flashkártya esetében szükség lehet a firmware, vagy "kernel" fájlok SD kártyára másolására. Részletekért lásd az adott flashkártya használati útmutatóját.

Megjegyzendő, hogy a konkrét módszerek további információval szolgálhatnak kompatibilitás terén.

A flashelés módjától függetlenül, ezen exploit használatakor szükséged lesz egy apró mágnesre, ha a célkészülék összecsukható kivitelű (a 3DS családba tartozó összes készülék ilyen, kivéve az Old 2DS-t, ami rendelkezik alvó mód kapcsolóval). Ennek az az oka, hogy az exploithoz alvó módba kell lépni, azonban a gombokra továbbra is szükség van.

Kipróbálhatod, hogy működik-e a mágnes úgy, hogy az (A), (B), (X), (Y) gombok környékére teszed, miközben a készülék be van kapcsolva, így látod, hogy előidézi-e az alvó állapotot. Ha sikerült, mindkét képernyő elsötétül, és úgy is marad, amíg a mágnest a helyén tartod.
{: .notice--info}

Vedd figyelembe, hogy a flashkártya nem lesz használható az eredeti rendeltetése szerint addig, amíg az ntrboot exploit telepítve van rá. (Kivételt képez az Acekard 2i, ami működőképes marad *kizárólag NDS-eken, és azokon a 3DS-eken, melyekre egyedi firmware van telepítve*.) Ez azt jelenti, hogy a legtöbb flashkártya még csak a HOME Menüben sem jelenik majd meg. Az ntrboot flashelési útmutatójának végén van néhány opcionális lépés arról, hogyan töröld azt a flashkártyádról, ha már végeztél.

Vedd figyelembe, hogy néhány ritka esetben lehetséges, hogy a flashelési folyamat során **brickelődjön** néhány hamisított flashkártya és végleg használhatatlanná váljon. Ez elég valószínűtlen, azonban éppen emiatt csak eredeti flashkártyákat támogatunk. Hogy csökkentsd a kockázatát a hamisított kártya megvásárlásának, javasoljuk, hogy egy megbízható oldalról vásárold azt (mint például az [NDS Card](http://www.nds-card.com/))
{: .notice--danger}

___
### Módszerek

___

#### ntrboot flashelése (egy 3DS)

Ehhez a módszerhez mindössze egy gyári állapotú 3DS-re és egy kompatibilis flashkártyára van szükséged. Ez a módszer a flashkártyát használja, hogy futtassa az ntrboot flashelő `.nds` fájlt a 3DS-eden. Ez azt jelenti, hogy a flashkártyádnak támogatnia kell `.nds` fájlok futtatását a 3DS-ed verzióján. További információkért lásd a flashkártyák táblázatát.

Tovább az [ntrboot flashelése (egy 3DS)](flashing-ntrboot-(3ds-single-system)) oldalra
{: .notice--primary}

___

#### ntrboot flashelése (több 3DS)

Ehhez a módszerhez szükséged lesz átmenetileg egy második 3DS konzolra, amin már telepítve van a boot9strap. Viszont egyik 3DS verziójának sem szükséges támogatnia a flashkártyádat.

Tovább az [ntrboot flashelése (több 3DS)](flashing-ntrboot-(3ds-multi-system)) oldalra
{: .notice--primary}

___

#### ntrboot flashelése (NDS)

Ehhez a módszerhez szükséged lesz átmenetileg egy Nintendo DS vagy egy Nintendo DS Lite készülékre, ami kompatibilis a flashkártyáddal. Ez a módszer a flashkártyát használja, hogy futtassa az ntrboot flashelő `.nds` fájlt az NDS-eden.

Tovább az [ntrboot flashelése (NDS)](flashing-ntrboot-(nds)) oldalra
{: .notice--primary}

___

#### ntrboot flashelése (DSi)

Ehhez a módszerhez szükséged lesz átmenetileg egy Nintendo DSi készülékre, ami kompatibilis a flashkártyáddal. Ez a módszer a flashkártyát használja, hogy futtassa az ntrboot flashelő `.nds` fájlt a DSi-den. Ez azt jelenti, hogy a flashkártyádnak támogatnia kell `.nds` fájlok futtatását azon a verzión, amin a DSi-d áll. További információkért lásd a flashkártyák táblázatát.

Tovább az [ntrboot flashelése (DSi)](flashing-ntrboot-(dsi)) oldalra
{: .notice--primary}
