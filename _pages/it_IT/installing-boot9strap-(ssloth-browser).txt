---
title: "Installazione di boot9strap (SSLoth-Browser)"
---

{% include toc title="Indice" %}

<details>
<summary><em>Dettagli Tecnici (opzionale)</em></summary>
<p>Per sfruttare l'applicazione Browser Internet dobbiamo bypassare il controllo della versione di sistema che questo effettua, controllo progettato per non consentire l'uso del browser senza aver prima aggiornato all'ultima versione di sistema.</p>
<p>È disponibile un server proxy pubblico che, con l'aiuto dell'exploit SSLoth, può bypassare questo controllo.</p>
<p>Una volta che il bypass è attivo, viene resa accessibile una pagina web con un exploit che farà il resto del lavoro.</p>
<p>Per dettagli tecnici sugli exploit che utilizzerai in questa pagina, leggi <a href="https://github.com/MrNbaYoh/3ds-ssloth">qui</a> (SSLoth) e <a href="https://github.com/TuxSH/universal-otherapp/">qui</a> (universal-otherapp).</p>
</details>
{: .notice--info}

### Note di Compatibilità

SSLoth consente agli utenti alla versione di sistema 11.13.0 e precedenti di bypassare il controllo sulla versione del browser, permettendo l'uso di new-browserhax o old-browserhax (compatibile con tutte le versioni da 11.4.0 a 11.13.0 di ogni regionalità), che può quindi essere utilizzato in combinazione con universal-otherapp.

Se hai aggiornato la tua console alla versione corrente utilizzando una cartuccia, il tuo Browser Internet sarà inaccessibile. In tal caso, dovrai aggiornare la tua console all'ultima versione tramite Impostazioni della console, quindi seguire il metodo per la versione più recente.
{: .notice--warning}

### Cosa serve

* L'ultima versione di [SafeB9SInstaller](https://github.com/d0k3/SafeB9SInstaller/releases/download/v0.0.7/SafeB9SInstaller-20170605-122940.zip) (download diretto)
* L'ultima versione di [boot9strap](https://github.com/SciresM/boot9strap/releases/download/1.4/boot9strap-1.4.zip) (download diretto)
* L'ultima versione di [Luma3DS](https://github.com/LumaTeam/Luma3DS/releases/latest) (il file `.zip` di Luma3DS)
* L'ultima versione di [universal-otherapp](https://github.com/TuxSH/universal-otherapp/releases/latest) (`otherapp.bin`)

#### Sezione I - Preparazione

In questa sezione copierai i file necessari per attivare sia browserhax che universal-otherapp.

1. Spegni il tuo 3DS
1. Inserisci la scheda SD nel tuo computer
1. Copia il file `otherapp.bin` nella directory principale della tua scheda SD e rinominalo in `arm11code.bin`
  + La directory principale della scheda SD è la cartella della tua scheda SD in cui è possibile visualizzare la cartella Nintendo 3DS, ma non il suo interno
  + Se non vedi l'estensione `.bin`, non aggiungerla alla fine del nome del file
1. Copia i file `boot.firm` e `boot.3dsx` dall'archivio `.zip` di Luma3DS nella directory principale della tua scheda SD
1. Crea una cartella chiamata `boot9strap` nella directory principale della tua scheda SD
1. Copia i file `boot9strap.firm` e `boot9strap.firm.sha` dall'archivio `.zip` di boot9strap nella cartella `/boot9strap/` della tua scheda SD
1. Copia il file `SafeB9SInstaller.bin` dall'archivio `.zip` di SafeB9SInstaller nella directory principale della tua scheda SD
1. Reinserisci la scheda SD nella tua console
1. Accendi la console

#### Sezione II - SSLoth

In questa sezione cambierai le impostazioni di collegamento ad Internet per utilizzare una rete proxy progettata per aggirare il controllo della versione del browser, permettendo al browser di funzionare senza un aggiornamento di sistema. Questo ti permetterà di accedere alla pagina web dell'exploit del browser nella prossima sezione.

1. Avvia l'applicazione Impostazioni della console
1. Entra in `Impostazioni Internet` -> `Impostazioni di collegamento`
1. Clicca sulla tua connessione wifi e naviga su `Modifica` -> `Pagina Successiva (la freccia a destra)` -> `Impostazioni proxy`
1. Imposta "Impostazioni proxy" su "Sì", quindi clicca su `Impostazioni avanzate`
1. Imposta il Server proxy su `192.9.234.11`, e la Porta su `8080`
1. Fai clic su OK, quindi su Salva
1. Quando richiesto, clicca su "Test" per eseguire il test di connessione
  + Il test dovrebbe andare a buon fine
1. Clicca "OK" per continuare
1. Premi "Indietro" due volte, poi "Chiudi" per tornare al menu HOME

#### Sezione III - Avvio di SafeB9SInstaller

In questa sezione visiterai la pagina web dell'exploit del browser, che userà universal-otherapp per avviare il programma di installazione di boot9strap (custom firmware).

1. Nel menu HOME, premi i pulsanti dorsali L e R per avviare la fotocamera
    + Se non riesci ad avviare la fotocamera, avvia il Browser Internet e raggiungi manualmente l'URL (`https://zoogie.github.io/web/nbhax/`)
1. Tocca il pulsante Codice QR e scansiona [questo codice QR](http://api.qrserver.com/v1/create-qr-code/?color=000000&bgcolor=FFFFFF&data=https%3A%2F%2Fzoogie.github.io%2Fweb%2Fnbhax&qzone=1&margin=0&size=400x400&ecc=L)
  + Se ottieni un errore, [segui questa guida per risolvere il problema](troubleshooting#installing-boot9strap-ssloth-browser)
  + Se visualizzi un avviso riguardo un certificato di sicurezza, premi (A) per consentire la connessione
1. Tocca il pulsante "PROCEED TO HAXX"
1. Se l'exploit è andato a buon fine, si avvierà SafeB9SInstaller

#### Sezione IV - Installazione di boot9strap

In questa sezione installerai il custom firmware nella tua console.

1. Quando richiesto, inserisci la combinazione di tasti richiesta sullo schermo superiore per installare boot9strap
1. Una volta completato il processo, premi (A) per riavviare la tua console
1. La tua console dovrebbe riavviarsi all'interno del menu di configurazione di Luma3DS
  + Se la console dovesse spegnersi quando provi ad accenderla, assicurati di aver copiato il file `boot.firm` dall'archivio `.zip` di Luma3DS nella directory principale della tua scheda SD
1. Premi (Start) per salvare e riavviare il 3DS
  + Se ottieni un errore, continua comunque alla pagina successiva

A questo punto, la console avvierà sempre Luma3DS.
  + Luma3DS non è diverso dal normale menu HOME. Se la console avvia il menu HOME, vuol dire che sta eseguendo il custom firmware.
  + Nella pagina successiva installerai applicazioni homebrew utili per completare la tua installazione.

#### Sezione V - Ripristino proxy di default

In questa sezione ripristinerai le impostazioni di Internet alla normalità.

1. Avvia l'applicazione Impostazioni della console
1. Entra in `Impostazioni Internet` -> `Impostazioni di collegamento`
1. Clicca sulla tua connessione wifi e naviga su `Modifica` -> `Pagina Successiva (la freccia a destra)` -> `Impostazioni proxy`
1. Imposta "Impostazioni proxy" su "No"
1. Fai clic su OK, quindi su Salva
1. Quando richiesto, clicca su "Test" per eseguire il test di connessione
	+ Il test dovrebbe andare a buon fine
1. Spegni il tuo 3DS

___

### Prosegui con il [Completamento dell'installazione](finalizing-setup)
{: .notice--primary}
