---
title: "Installazione di boot9strap (USM)"
---

{% include toc title="Indice" %}

### Lettura necessaria

Per sfruttare il firmware SAFE_MODE del nostro sistema, dobbiamo iniettare un profilo di connessione WiFi modificato.

Lo faremo utilizzando un exploit già esistente, BannerBomb3.

Per realizzare l'obiettivo, utilizziamo la chiave di cifratura della tua console (movable.sed) per generare un backup DSiWare che induce la console a iniettare il profilo WiFi modificato nella tua lista di connessioni disponibili.

Una volta inserito il profilo WiFi utilizzeremo SAFE_MODE, una funzionalità di ripristino presente su ogni console 3DS, per attivare il profilo WiFi modificato.

Queste istruzioni funzionano su console americane, europee, giapponesi e coreane, indicate rispettivamente dalle lettere U, E, J o K dopo la versione del sistema operativo.

Se i tuoi pulsanti (L/R), (Su) o (A) non funzionano, dovrai usare un [Metodo Obsoleto](legacy-methods). In questi casi, puoi ricevere assistenza chiedendo, in inglese, nel canale [Nintendo Homebrew su Discord](https://discord.gg/MWxPgEp).
{: .notice--warning}

### Cosa serve

* Il tuo file `movable.sed` dalla sezione [Seedminer](seedminer)
* L'ultima versione di [Luma3DS](https://github.com/LumaTeam/Luma3DS/releases/latest)

#### Sezione I - Preparazione

1. Se la tua console è accesa, spegnila
1. Avvia [unSAFE_MODE-bb3 tool](https://usm.bruteforcemovable.com/) sul tuo computer
  + Se questo sito non è raggiungibile, prova a usare [quest'altro](https://3ds.nhnarwhal.com/3dstools/unsafemode.php)
1. Carica il tuo file movable.sed scegliendo l'opzione "Choose File"
1. Clicca su "Download unSAFE_MODE-bb3 archive"
  + Verrà scaricato un exploit DSiWare chiamato `F00D43D5.bin` e l'exploit di SAFE_MODE `usm.bin` all'interno di un archivio zip (`unSAFE_MODE-bb3.zip`)
1. Inserisci la scheda SD nel tuo computer
1. Copia i file `boot.firm` e `boot.3dsx` dall'archivio `.zip` di Luma3DS nella directory principale della tua scheda SD
  + La directory principale della scheda SD è la cartella della tua scheda SD in cui è possibile visualizzare la cartella Nintendo 3DS, ma non il suo interno
1. Copia il file `usm.bin` da `unSAFE_MODE-bb3.zip` nella directory principale della tua scheda SD
1. Nella tua scheda SD, entra in `Nintendo 3DS` -> `<ID0>` -> `<ID1>` -> `Nintendo DSiWare`
  + Questo `<ID0>` sarà lo stesso che hai utilizzato in [Seedminer](seedminer)
  + `<ID1>` è una cartella dal nome lungo 32 caratteri all'interno di `<ID0>`
  + Se la cartella `Nintendo DSiWare` non esiste, creala all'interno della cartella `<ID1>`
1. Se ci sono file di backup DSiWare esistenti (`<ID a 8 caratteri.bin>`) nella cartella, spostali sul tuo PC
  + Così facendo la cartella Nintendo DSiWare verrà svuotata. Spostare i file sul tuo PC servirà a prevenire l'eliminazione accidentale dei backup
1. Copia il file `F00D43D5.bin` da `unSAFE_MODE-bb3.zip` nella cartella `Nintendo DSiWare`

#### Sezione II - BannerBomb3

1. Reinserisci la scheda SD nella tua console
1. Accendi la console
1. Avvia "Impostazioni della console"
1. Entra in `Gestione dati` -> `DSiWare`
1. Clicca sulla sezione Scheda SD
  + Lo schermo inferiore dovrebbe colorarsi di rosso per pochi istanti, dopodiché la console si riavvierà nel menu HOME. Vuol dire che il profilo modificato è stato copiato con successo
  + Se lo schermo inferiore non mostra una schermata rossa, il profilo modificato non è stato copiato e non sarai in grado di completare la sezione seguente. Assicurati che i file siano stati collocati correttamente, quindi riprova
1. Spegni il tuo 3DS

#### Sezione III - unSAFE_MODE

1. Con la console ancora spenta, tieni premuto i pulsanti (L) + (R) + (Su) + (A), dopodiché accendi la console
  + Mantieni premuti i pulsanti finché la console non si avvia in Safe Mode
1. Premi "OK" per accettare l'aggiornamento
  + Non c'è alcun aggiornamento. Fa parte del procedimento
1. Premi "Accetto" per accettare i termini e le condizioni
1. L'aggiornamento fallirà, con codice di errore `003-1099`. Questo risultato è corretto
1. Alla richiesta "Vuoi configurare le Impostazioni internet?", seleziona "Sì"
1. Nel menu successivo, entra in `Connessione 1` -> `Modifica` -> pagina successiva (la freccia a destra) -> `Impostazioni proxy` -> `Impostazioni avanzate`
  + Ecco una [rappresentazione visiva](https://uwuu.ca/images/safemode_highlighted.png)
1. Quando vedi la scritta `B9S install SUCCESS` sullo schermo superiore, premi qualunque tasto per avviare la configurazione di Luma

#### Sezione IV - Configurare Luma3DS

1. La tua console dovrebbe mostrare autonomamente il menu di configurazione di Luma
1. Usa il pulsante (A) e il D-Pad per abilitare le seguenti opzioni:
  + **"Show NAND or user string in System Settings"**
1. Premi (Start) per salvare e riavviare il 3DS
  + La console dovrebbe avviare il menu HOME dopo un po'. Se ottieni uno schermo nero per più di 5 minuti, [segui questa guida per risolvere il problema](troubleshooting#black-screen-on-sysnand-boot-after-installing-boot9strap)

#### Sezione V - Ripristino dei Profili di Connessione WiFi

1. Avvia "Impostazioni della console"
1. Entra in `Gestione dati` -> `DSiWare`
1. Clicca sulla sezione Scheda SD
  + Lo schermo inferiore dovrebbe colorarsi di verde per pochi istanti, dopodiché la console si riavvierà nel menu HOME. Questo vuol dire che i profili di connessione WiFi sono stati ripristinati con successo
1. Spegni il tuo 3DS
1. Inserisci la scheda SD nel tuo computer
1. Nella tua scheda SD, entra in `Nintendo 3DS` -> `<ID0>` -> `<ID1>` -> `Nintendo DSiWare`
1. Elimina il file `F0D43D5.bin` dalla cartella Nintendo DSiWare

___

### Prosegui con il [Completamento dell'installazione](finalizing-setup)
{: .notice--primary}
