---
title: "Disinstallare il CFW"
---

{% include toc title="Indice" %}

### Lettura necessaria

In questa sezione verrà spiegato come rimuovere completamente il CFW dalla tua console, boot9strap e Luma3DS inclusi, per riportarla al suo stato iniziale.

Se dovessi incontrare problemi con la tua installazione del CFW, seguire le istruzioni indicate in questa sezione probabilmente non servirà a risolverli. Un'idea migliore sarebbe leggere la pagina per la [risoluzione dei problemi](troubleshooting) o chiedere aiuto al [canale Discord di Nintendo Homebrew](https://discord.gg/MWxPgEp) (in Inglese).
{: .notice--danger}

Non sarà più possibile utilizzare i giochi non firmati (in quanto illegittimi), ma potranno essere eliminati manualmente prima delle prossime operazioni tramite la sezione Gestione dati nelle Impostazioni della console. Puoi usare un [save manager](https://github.com/FlagBrew/Checkpoint/releases/latest) per fare un backup dei salvataggi di questi giochi.

Il tuo NNID, i giochi regolarmente acquistati o i salvataggi di questi ultimi non verranno toccati.

Se hai modificato file di sistema importanti (come il menu HOME, o il necessario per sbannare la console, ecc.), rimuovere il CFW potrebbe BRICKARE la console!
{: .notice--danger}

Tieni presente che se hai altri file payload oltre a `GodMode9.firm` nella cartella `/luma/payloads/` della tua scheda SD, per seguire le istruzioni riportate dovrai avviare la console tenendo (Start); apparirà un "menu chainloader" dove dovrai selezionare "GodMode9" tramite il D-Pad e il pulsante (A). 

### Cosa serve

* La versione v1.9.2pre1 di [GodMode9](https://github.com/d0k3/GodMode9/releases/tag/v1.9.2pre1)

### Istruzioni

#### Sezione I - Test di Sicurezza

1. Spegni il tuo 3DS
1. Inserisci la scheda SD nel tuo computer
1. Copia il file `GodMode9.firm` dall'archivio `.zip` di GodMode9 dentro la cartella `/luma/payloads/` della tua scheda SD
1. Copia la cartella `gm9` presente nell'archivio `.zip` di GodMode9 nella directory principale della tua scheda SD
1. Reinserisci la scheda SD nella tua console
1. Avvia GodMode9 tenendo premuto (Start) durante l'accensione della console
1. Se ti viene richiesto di creare un backup dei file essenziali, premi (A) per accettare, e al termine di nuovo (A) per proseguire
1. Se ti viene chiesto di reimpostare la data e l'ora dell'RTC, premi (A) per farlo, poi imposta la data e l'ora, infine premi (A) per continuare
  + Tieni presente che in tal caso dovrai anche reimpostare data ed ora anche nelle Impostazioni della Console al termine della guida
1. Vai su `[1:] SYSNAND CTRNAND > title > 00040138 > (X)0000002 > content`
  + Su una console "New", (X) sarà 2
  + Su una console "Old", (X) sarà 0
1. Seleziona il file `.app`
1. Seleziona `NCCH image options`
1. Seleziona `Mount image to drive`
1. Nella finestra che appare, apri la cartella `exefs`
1. In questa cartella, scegli il file `.firm`
1. Seleziona "FIRM image options"
1. Seleziona "Boot FIRM"
1. Quando richiesto, scegli le opzioni per decriptare a fare una copia
1. Ora dovrebbe avviarsi il normale menu HOME del 3DS. In tal caso, spegni la console e prosegui con la prossima sezione
  + In caso CONTRARIO, proseguire con le istruzioni **BRICKERÀ** la tua console. Dovresti entrare nel [canale Discord di Nintendo Homebrew](https://discord.gg/MWxPgEp) (in Inglese) per richiedere assistenza
  
#### Sezione II - Preparazione

1. Accendi la console
1. Vai in Impostazioni della console > Gestione dati > Nintendo 3DS > Software
1. In questa lista di software, elimina qualunque contenuto non Nintendo che hai installato usando un CFW
  + Sono compresi programmi comuni come FBI, Anemone3DS, Luma Updater, Homebrew Launcher, Checkpoint, e altri software compresi giochi esterni all'eShop
1. Entra in Gestione dati -> DSiWare
1. In questa lista di software, elimina qualunque contenuto non Nintendo che hai installato usando un CFW
  + Sono inclusi software come TWiLightMenu++, e qualunque gioco non proveniente dall'eShop
  + La mancata rimozione di tutti i software relativi al CFW dalle sezioni 3DS e DSiWare prima della disinstallazione del CFW potrebbe dare problemi all'accesso del menu Gestione dati dopo la sua disinstallazione
1. Spegni il tuo 3DS

#### Sezione III - Lanciare lo Script di Disinstallazione

1. Avvia GodMode9 tenendo premuto (Start) durante l'accensione della console
1. Premi il pulsante HOME per far apparire il menu delle azioni
1. Seleziona "Scripts..."
1. Seleziona "GM9Megascript"
1. Seleziona "Hax Options"
1. Seleziona "Un-install Hax"
1. Quando richiesto, premi (A) per procedere
1. Premi il pulsante (A) per sbloccare i permessi di scrittura di terzo livello su SysNAND, quindi inserisci la combinazione di tasti richiesta a schermo
1. Premi il pulsante (A) per continuare
1. Premi (B) per ritornare al menu principale
1. Seleziona "Exit"
1. Se richiesto, premi (A) per ritirare le autorizzazioni di scrittura
1. Premi (Start) per riavviare la console

___

Il custom firmware è stato rimosso dalla tua console.
{: .notice--success}

Ora puoi rimuovere qualsiasi file o cartella presente nella directory principale della tua scheda SD che *non* siano le cartelle `Nintendo 3DS` o `DCIM`.
{: .notice--info}
